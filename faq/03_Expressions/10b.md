أنا سمعت إن لما تحلل تعبير غير معرف أو متغير مالهش قيمة لسة بـيطلع قيمة عشوائية . أنا جربت أعمل كده بس كل مرة بيطلع لي صفر. اشمعنى؟
===================
السي بتضمن لك ان فى حالات معينة المتغيرات بتتصفر تلقائيا (انظر $س 1.30$) بس فى الحالات التانية (وخصوصا التعبيرات غير المعرفة) لازم تعمل حسابك إن يطلع لك رقم عشوائى.

كون إن طلع لك صفر مرة واحدة ده مش معناه ان ممكن تعتمد على ان نفس الحاجة تحصل المرة الجاية (ناهيك عن إنك تكتب كود بيعتمد على كده!).

طب ليه صفر؟
بلوكات الذاكرة اللى بيوفرها نظام التشغيل ومعظم ال stack frames الفريش بتبقى متصفرة.
بس بعد ما البرنامج يشتغل لفترة الأصفار دى سرعان ما بتختفي.
وخلى بالك ان المشاكل الناتجة عن كده صعب جدا انك تحللها عشان تعرف السبب لأنك حتلاقى القيم اللى انت متوقعها (زى الصفر مثلا) دايما بتطلع لك فى الاختبارات السهلة بينما القيم العشوائية والكراشات الناتجة عنها ما بتحصلش غير فى البرامج الكبيرة بعد فترة من الزمن وبيبقى أصعب بكتير انك تتبع ايه اللي جرى.
